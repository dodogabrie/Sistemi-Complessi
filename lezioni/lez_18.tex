\section{Mappa di Poincaré}%
\label{sub:Lezione 18}
\mylocaltoc
\subsection{Visualizzare la dinamica: mappa di Poincare}%
\label{sub:Visualizzare la dinamica: mappa di Poincare}
Siamo interessati a capire come visualizzare il caos quando andiamo in dimensioni superiori a $1$, questo perché vorremmo studiare almeno il caso 2D, però non siamo in grado di plottare uno spazio delle fasi a quattro dimensioni. \\
Un metodo molto popolare è quello di sfruttare le \textbf{mappe di Poincare}.\\
Prendiamo una Hamiltoniana del seguente tipo:
\[
    H = \frac{p_x^2}{2}+\frac{p_y^2}{2} + V(x, y)
.\] 
L'idea di fondo delle mappe di Poincare è quello di catturare il moto in 4 dimensioni su una sezione, la sezione che si sceglie è:
\[\begin{aligned}
    & p_y>0\\
    & y=0
.\end{aligned}\]
\begin{figure}[H]
    \centering
    \incfig{18_flux_line}
    \caption{\scriptsize Le traiettorie nello spazio delle fasi a quattro dimensioni, essendo su dei tori, possono essere immaginate come delle curve che girano su loro stesse. La proiezione che cerchiamo sono i punti che intersecano il piano rosso ($y=0$) ed allo stesso tempo entrano nel foglio (vogliamo $p_y>0$). In questo modo si ottiene una traiettoria descritta dai punti verdi scuri, uniti dalla linea verde chiara. Le croci rosse sono i punti che arrivano in $y=0$ ma vanno esclusi poiché hanno $p_y<0$ (il segno di $p_y$ è espresso dalla direzione della freccia quando entra nel piano $y=0$).}
    \label{fig:18_flux_line}
\end{figure}
\noindent
Non è facile da spiegare, è più facile da vedere: ti lascio il link all'indiano che te lo spiega (clicca \href{https://www.youtube.com/watch?v=PR5Ds5iS3Ow}{QUI}).\\
Vediamo un esempio pratico riprendendo un sistema già analizzato nella lezione precedente (\ref{eq:Caso particolare_17}).
\subsection{Mappa di Poincare per sistema con una costante del moto}%
\label{sub:Mappa di Poincare per sistema con una costante del moto}
   \[
    H = H_0(\vect{I})+ \alpha I_1I_2\cos (2\theta_1-2\theta_2) = E
.\] 
Con $E$ costante e: 
\[
    H_0(\vect{I}) = I_1 + I_2 - I_1^2 - 3I_1I_2 + I_2^2
.\] 
Il cambio di variabili effettuato per applicare il metodo perturbativo è:
\[
    J_1=I_1+I_2; \quad J_2=I_2; \quad \varphi_1 = \theta_2; \quad \varphi_2=\theta_2-\theta_1
.\] 
In questo modo appare la costante del moto $J_1$, le equazioni di HJ sono:
\[\begin{aligned}
    & \dot{J}_1 = 0\\
    & \dot{J}_2 = 2\alpha J_2(J_1-J_2)\sin (2\varphi_2)\\
    & \dot{\varphi}_1 = 1-2J_1-J_2+\alpha J_2\cos (2\varphi_2)\\
    & \dot{\varphi }_2=-J_1+6J_2+\alpha (J_1-2J_2)\cos (2\varphi_2)
.\end{aligned}\]
E quindi l'Hamiltoniana:
\[
    H(\vect{J},\vect{\varphi}) = J_1 - J_1^2 - J_1J_2 + 3J_2^2 + \alpha  J_2(J_1-J_2)\cos (2\varphi_2)
.\] 
Ormai siamo abituati a scrivere l'Hamiltoniana in termine delle variabili azione-angolo $I,\theta$ (oppure $J,\varphi$), per visualizzare la dinamica dobbiamo tornare indietro nelle variabili $p, q$. \\
Per farlo dobbiamo applicare passaggi analoghi a quelli di \ref{eq:16_q}, in tal caso si è esplicitato come trovare $q$, per trovare $p$ basta fare $\partial_{q}S(q,J)$. In questo caso si assume inoltre $\omega_0=1$.
\begin{equation}
\begin{aligned}
    & p_i = - \sqrt{2J_i} \sin\varphi_i\\
    & q_i = \sqrt{2J_i} \cos\varphi_i
    \label{eq:18_H_22}
.\end{aligned}\end{equation}
Si può esprimere le variabili $J_i, \varphi_i$ in funzione delle $q_i$ e delle $p_i$ per poi reinserirle nella Hamiltoniana.
\[
    J_1 = \frac{p_1^2+q_1^2}{2} \qquad J_2 = \frac{p_2^2+q_2^2}{2}
.\] 
\[\begin{aligned}
    \cos (2\varphi_2) =& \cos^2\varphi-\sin^2\varphi  =\\
    =& -\left(\frac{p_2^2-q_2^2}{2J_2}\right) = -\left(\frac{p_2^2-q_2^2}{2(p_2^2+q_2^2)}\right)
.\end{aligned}\]
Giusto per referenza l'Hamiltoniana in termini di $\vect{p}, \vect{q}$ sarebbe:
\[\begin{aligned}
    H(\vect{p}, \vect{q})=& \frac{p_1^2+q_1^2}{2}-\left(\frac{p_1^2+q_1^2}{2}\right)^2 + \\
			  & - \left(\frac{p_1^2+q_1^2}{2}\right)\left(\frac{p_2^2+q_2^2}{2}\right) +3\left(\frac{p_2^2+q_2^2}{2}\right)^2 + \\
			  & - \frac{(p_2^2-q_2^2)}{4}\left(p_1^2-p_2^2 + q_1^2-q_2^2\right)
.\end{aligned}\]
\paragraph{Ottenere la mappa}%
\label{par:Ottenere la mappa}
In questo caso particolare conviene risolvere il problema nelle variabili $J_i, \phi_i$, successivamente applicare le trasformazioni \ref{eq:18_H_22} per tornare nello spazio $p,q$.\\
Possiamo notare che, fissando l'energia $E$ del sistema ed avendo un'integrale del moto ($J_1$), il problema è completamente risolto: non c'è bisogno di fissare alcun piano (tipo $y=0$) come detto nel caso generale della sezione precedente.\\
Infatti senza alcun integrale del moto si hanno 4 gradi di libertà, la presenza di $E$ e $J_1$ ne lascia soltanto 2 a disposizione. Nel seguito si sceglie di lasciare liberi soltanto $J_{2}$ e $\phi_2$ (quindi si plotta $p_y$ in funzione di $y$).\\
Si elencano operativamente i passaggi da seguire per ottenere la mappa:
\begin{enumerate}
    \item Selezionare energia e $\alpha$ iniziali. 
    \item Selezionare un parametro $J_1$ iniziale e farlo variare in un intervallo ragionevole (vedere Linda Reichl, pag. 28-31).
    \item Sulla base della scelta di $J_1$ fissare $J_2$ e $\phi_2$ in modo da conservare l'energia. Per far questo è necessario invertire l'Hamiltoniana per trovare $J_2$:
	\[\begin{aligned}
	    &\left[3-\alpha\cos (2\phi_2)\right]J_2^2 + \\
	    & \quad \left[\left(\alpha\cos (2\phi_2)-1\right)J_1\right]J_2 + \left[J_1-J_1^2 - E\right] = 0
	.\end{aligned}\]
	Per trovare un intervallo dove le soluzioni esistono è necessario che il discriminante $\Delta$ di questa equazione sia positivo, imponendo $\Delta > 0$ si fissa quindi un possibile $\phi_2$.
    \item Integrare le equazioni \ref{eq:18_H_22} con un metodo appropriato, io ho scelto integratore di Heun (senza parte stocastica) come il professore.
    \item Tornare nelle variabili $y, p_y$ con la trasformazione canonica.
    \item Plottare $p_y$ vs $y$.
\end{enumerate}
Vi assicuro che i punti (2) e (3) non sono affatto divertenti: il dominio di esistenza di questi parametri non è molto vasto, fatevi guidare dal libro sopra citato, dallo script di Fortran del professore (mapH22.f) e dal notebook caricato su Github.\\
Se sarete pazienti otterrete la seguente mappa:
\begin{figure}[H]
    \centering
    \includegraphics[width=0.5\textwidth]{figures/18_H22.png}
    \caption{\scriptsize Mappa di Poincare per il sistema bidimensionale di questa sezione, notiamo la risonanza in $J_1 = 0.24$. Per $\alpha\ll 1$ si dovrebbe avere la risonanza a $I_1\simeq 5I_2$. Numericamente questa non è esattamente rispettata, probabilmente $\alpha=0.1$ non basta.}
    \label{fig:figures-18_H22-png}
\end{figure}
\subsection{Sistema di Henon e Heiles: sono stabili le stelle delle galassie?}%
\label{sub:Sistema di Henon e Heiles}
Nel 1964 era noto che, il moto di una stella nella galassia presentava due integrali del moto: l'energia ed una componente del momento angolare.\\
Analiticamente nessuno riusciva a capire se fosse presente un altro integrale del moto, tuttavia le osservazioni del rapporto tra la velocità parallela al centro della galassia e quella ortogonale ne suggerivano la presenza (tale rapporto risultava circa 2:1).\\
Henon e Heiles ci riuscirono nell'intento modellizzando con una semplice Hamiltoniana:
\[
    H = \frac{1}{2}(p_x^2+p_y^2) + \frac{1}{2}(x^2+y^2) + x^2y-\frac{1}{3}y^3
.\] 
Quello che fecero è studiare la mappa: se si fosse presentata una terza costante del moto sarebbe apparsa nel numero di tori invarianti del sistema.
\begin{figure}[H]
    \centering
    \includegraphics[width=0.45\textwidth]{figures/18_Henon-Heiles.png}
    \caption{\scriptsize Mappa di Poincare per il sistema di Henon-Heiles: notiamo come a bassa energia è evidente la presenza di tori invarianti: c'è un terzo integrale del moto.}
    \label{fig:}
\end{figure}
\noindent
Si vede bene che, all'aumentare della energia, i tori invarianti si rompono. In particolare si ha che i primi tori a rompersi sono proprio quelli passanti per il punto fisso: quelli corrispondenti a delle frequenze di H tra loro razionali.
\subsubsection{Tentativo di costruire una teoria perturbativa per Henon-Heiles}%
\label{subsub:Tentativo di costruire una teoria perturbativa per Henon-Heiles}
Il motivo per il quale non è stato possibile trovare un terzo integrale del moto analiticamente è il fallimento della teoria perturbativa. Andiamo in variabili azione-angolo:
\[
    \frac{1}{2}p_x^2 + \frac{1}{2}x^2 = \omega_xI_x
.\] 
\[
    \frac{1}{2}p_y^2 + \frac{1}{2}y^2 = \omega_yI_y
.\] 
Le trasformazioni canoniche associate sono:
\[\begin{aligned}
    x = \sqrt{2I_x} \sin\theta_x \qquad y = \sqrt{2I_y} \sin\theta_y
.\end{aligned}\]
In conclusione possiamo scrivere l'Hamiltoniana imperturbata come:
\[
    H_0 = \omega_xI_x + \omega_yI_y
.\] 
Mentre la perturbazione:
\[\begin{aligned}
    H_I = &\frac{(2I_x)(2I_y)^{1 /2}}{2}\times\\ 
	  &\times \left[\sin \theta_y-\frac{1}{2}\sin (\theta_y+2\theta_x)-\frac{1}{2}\sin (\theta_y-2\theta_x) \right] + \\
	  & - \frac{1}{3}\left(2I_y\right)^{3 /2}\left[\frac{3}{2}\sin\theta_y-\frac{1}{2}\sin (3\theta_y)\right]
.\end{aligned}\]
In conclusione si dovrebbe trovare la trasformazione che integra la seguente H:
\[
    H = H_0+H_I
.\] 
Il grosso problema è che possiamo trovarne una che elimini una delle due risonanze in $\theta_y\pm 2\theta_x$
\footnote{Il problema di questi termini deriva dalla \textbf{interazione} delle due variabili angolo: tale interazione potrebbe distruggere la teoria perturbativa per la scelta di determinati valori iniziali ad esempio.}
, non è tuttavia possibile eliminarle entrambe. La teoria perturbativa quindi fallisce in questo caso e vediamo i tori nello spazio delle fasi rompersi all'aumentare dell'energia.\\
Nel seguito ci focalizzeremo su delle mappe che siano "\textbf{Area preserving}", ovvero quelle che derivano da sistemi Hamiltoniani.\\
Una mappa, per essere area preserving deve avere uno Jacobiano unitario, in due dimensioni ad esempio dovrà essere:
\[
    \frac{\partial (x_{i+1}, y_{i+1})}{\partial (x_i, y_i)} = 1
.\] 
La logica di questo cambio di punto di vista è la seguente: se studiamo degli insiemi generici di mappe (Area preserving) allora dato un qualunque sistema Hamiltoniano potremmo pensare di ricondurlo ad una determinate classi di mappe. \\
Questo approccio ci permette di risolvere generalizzando molti più problemi Hamiloniani.
\subsection{Twist Map}%
\label{sub:Twist Map}
Supponiamo di avere un toro bidimensionale avente frequenze tra di loro incommensurabili (rapporto irrazionale). Supponiamo inoltre che le due frequenze $\omega_1, \omega_2$ varino debolmente con l'azione $I$.\\
Dalla definizione di variabili azione angolo sappiamo che:
\[
    \theta_1(t)=\omega_1t+\theta_1(0) \qquad
    \theta_2(t)=\omega_2t+\theta_2(0)
.\] 
E anche:
\[
    \omega_1 = \partial_{I_1}H \qquad \omega_2 = \partial_{I_2}H
.\] 
Sia $t_2$  il periodo per avere $\theta_2\to \theta_2+2\pi$, sempre per definizione di pulsazione $\omega$ si ha:
\[
    t_2 =  \frac{2\pi}{\omega_2}
.\] 
Cosa possiamo dire sulla traslazione temporale di $t_2$  per $\theta_1$?
\[\begin{aligned}
    \theta_1(t+t_2) =& \theta_1(t)+\omega_1t_2 = \\
		     & = \theta_1(t) + 2\pi\frac{\omega_1}{\omega_2} = \\
		     & =\theta_1(t) + 2\pi  \frac{\omega_1}{\omega_2}(I_1)
.\end{aligned}\]
Attenzione al fatto che $\omega_1/\omega_2$ è una funzione di variabile $I_1$ (non è una moltiplicazione).\\
Operativamente una twist map ha una struttura sulla superficie di Poincare del seguente tipo:
\begin{redbox}{Twist map}
    \[
	x_i \equiv \left(\theta_1(t+it_2), I_1\right) \equiv (\theta_i, r_i)
    .\] 
    in cui la dipendenza da $r_i$ compare nel fattore $\omega_1 /\omega_2 \equiv \alpha (r_i)$.
\end{redbox}
\noindent
\begin{exmp}[Twist map semplice]
    \[
        \begin{cases}
	    \theta_{i+1} = \theta_i + 2\pi\alpha (r_i)\\
	    r_{i+1}=r_i
        \end{cases}
    .\] 
    Possiamo visualizzare la mappa nello spazio $x, y$:
    \[
	x_i = r_i\cos (\theta_i) \qquad y_i = r_i\sin (\theta_i)
    .\] 
    \[
        r = \sqrt{x^2+y^2} 
    .\] 
    In queste coordinate si ha che, se $\alpha$ non dipende da $r$, iterando la mappa i punti $x, y$ giacciono tutti sulla stessa circonferenza.
    Visto che in generale abbiamo una dipendenza da $\alpha$ allora i punti con $r$ maggiore ruotano di più o di meno rispetto a quelli con $r$ minore, formando quindi una specie di rotazione-dilatazione dello spazio ($x, y$).
    \begin{figure}[H]
        \centering
	\includegraphics[width=0.45\textwidth]{figures/18_twist_tetha_r.png}
	\caption{\scriptsize Twist map nello spazio $x, y$, le condizioni iniziali utilizzate sono $\theta_0 = 0$. Per $r_0$ sono stati selezionati diversi valori tra $0$ e $0.3$ che danno origine alle curve rotanti (un colore corrisponde alla singola traiettoria, dopo il celeste la mappa di colori si ripete).}
        \label{fig:-figures-18_twist_tetha_r-png}
    \end{figure}
\end{exmp}
\noindent
\begin{exmp}[Twist map in cartesiane]
    Un esempio di Twist map in coordinate cartesiane è:
    \[
        \begin{cases}
            x_{i+1}=x_i+y_i\\
	    y_{i+1}=y_i
        \end{cases}
    \] 
    Notiamo che la struttura delle equazioni è identica al caso precedente (in coordinate polari).\\
    Questa mappa è area preserving, infatti:
    \[
        \begin{pmatrix} x_{i+1} \\ y_{i+1} \end{pmatrix} =
	\begin{pmatrix} 
	    1 & 1 \\
	    0 & 1
	\end{pmatrix} 
	\begin{pmatrix} x_i \\ y_i \end{pmatrix} 
    .\] 
    Partendo con dei punti aventi tutti la stessa coordinata $x$ si osserva che, per iterate successive, i punti con la $y$ maggiore vengono mandati in $x$ maggiori rispetto a quelli con una $x$ minore. La coordinata $y$ resta invece inalterata.\\
    Abbiamo quindi una rotazione $+$ dilatazione nello spazio $x,y$: una Twist map.
\end{exmp}
\subsection{Mappa di Henon}%
\label{sub:Mappa di Henon}
La mappa di Henon è stata al centro di numerose ricerche sui sistemi caotici e non lineari. Henon ebbe l'idea di modellizzare con questa mappa il moto degli oggetti celesti. Secondo il suo modello, per determinati parametri iniziali, il moto sfocia nel caos.\\
Costruiamo la mappa in due step, un primo step è un "twist" con un termine $-x^2$, chiamiamo questa trasformazione $T_1$:
\[
    T_1: \quad
    \begin{cases}
        x' = x_i\\
	y' = y_i-x_i^2
    \end{cases}
.\] 
Mentre il secondo step ($T_2$) è una rotazione del primo:
\[
    T_2: \quad
    \begin{pmatrix} x_{i+1} \\ y_{i+1} \end{pmatrix} =
    \begin{pmatrix} 
	\cos\alpha  &  - \sin\alpha  \\
	\sin\alpha  &  \cos\alpha
    \end{pmatrix} 
    \begin{pmatrix} x' \\ y' \end{pmatrix} 
.\] 
In conclusione abbiamo $T = T_1\cdot T_2$:
\[
    \begin{cases}
	x_{i+1} = x_i\cos\alpha-(y_i-x_i^2)\sin\alpha\\
	y_{i+1} = x_i\sin\alpha + (y_i-x_i^2)\cos\alpha
    \end{cases}
.\] 
\begin{figure}[H]
    \centering
    \includegraphics[width=0.5\textwidth]{figures/18_Henon_map.png}
    \caption{\scriptsize Mappa di Henon al variare dei parametri iniziali di $x$ e $y$ con $\alpha = 1.328$. Si è messa enfasi sulla traiettoria passante per il punto fisso (in nero). Notiamo come le traiettorie esterne sfocino già nel caos. Realizzata in Fortran e Python.\\
    In questa immagine c'è molto di più di quel che si vede, provando a valutare il moto negli intorni dei punti fissi appaiono strutture di vario genere, piccoli tori circondati da caos (provare a giocare con le condizioni iniziali per vedere).}
    \label{fig:figures-18_Henon_map-png}
\end{figure}
\noindent
Possiamo chiederci se questa mappa sia Area preserving. \\
Per quanto riguarda la rotazione $T_2$ non ci sono problemi, sappiamo che ogni rotazione ha un Jacobiano unitario. \\
La mappa $T_1$ invece (usiamo la notazione di sopra con $x', y'$):
\[
    \frac{\partial x'}{\partial x_i} = 1 \qquad \frac{\partial x'}{\partial y_{i}} = 0
\] 
\[
    \frac{\partial y'}{\partial x_i} = 0  \qquad  \frac{\partial y'}{\partial y_{i}} = 1
.\] 
Quindi abbiamo che il determinante della matrice delle derivate miste è unitario anche per $T_1$, di conseguenza la trasformazione è Area preserving e potrebbe essere attribuita ad una qualche Hamiltoniana. Quale Hamiltoniana genera questa mappa?
\subsection{Legare una mappa ad una Hamiltoniana}%
\label{sub:Legare una mappa ad una Hamiltoniana}
Prendiamo una Hamiltoniana del tipo:
\begin{equation}
    H(\vect{q}, \vect{p})=\sum_{}^{} \frac{1}{2}p_i^2 + V(\vect{q})
    \label{eq:19_H}
\end{equation}
\paragraph{L'integrazione di Eulero non è Area preserving}%
\label{par:Integrazione di Eulero}
Possiamo provare a discretizzare le equazioni del moto in questo modo:
\[
    \begin{cases}
        q_{i+1}=q_i + hp_i\\
	p_{i+1}=p_i - h \frac{\partial V}{\partial q_i} 
    \end{cases}
    \qquad
    h = \Delta t
.\] 
Possiamo scrivere la mappa in forma di matrice (in questo modo si isola lo Jacobiano):
\[
    \begin{pmatrix} q_{i+1}\\ p_{i+1} \end{pmatrix} =
    \begin{pmatrix} 
	1      & h \\
	- hV'' & 1
    \end{pmatrix} 
    \begin{pmatrix} q_i \\p_i \end{pmatrix}
.\] 
Dove la derivata seconda $V''$ appare perché si scrive:
\[
    \frac{\partial V}{\partial q_i} = \frac{\partial ^2V}{\partial q_i^2} \partial q_i
.\] 
Per rendere proporzionale a $q$ il termine con la derivata parziale di $V$. \\
Il determinante della trasformazione non è unitario:
\[
    \text{det} = 1 + h^2V'' \neq 1
.\] 
Quindi la mappa che si ottiene da una integrazione con Eulero non è area preserving. Integrando con questo metodo l'Hamiltoniana perderemo molto rapidamente le caratteristiche del nostro sistema fisico.
\paragraph{Eulero "a due step" è Area preserving}%
\label{par:Eulero "a due step" è Area preserving}
Prendiamo la seguente variante dell'integrazione con Eulero:
\[
    \begin{cases}
        q_{i+1}=q_i + hp_i\\
	p_{i+1}=p_i - h V_{i+1}
    \end{cases}
.\] 
In cui il termine $V'_{i+1}$ è la derivata del potenziale rispetto a $q_{i+1}$. \\
Così facendo il termine in basso a sinistra nello Jacobiano descritto sopra non c'è:
\[
    J = 
    \begin{pmatrix} 
	1 & h\\
	0 & 1
    \end{pmatrix} 
.\] 
Ed il determinante di questa matrice è 1: abbiamo una integrazione AP (Area preserving).\\
Il problema è che, a differenza delle equazioni agli incrementi di Eulero, questa integrazione non deriva direttamente dalle equazioni di Hamilton discretezzate dell'Hamiltoniana \ref{eq:19_H}. Da quale Hamiltoniana derivano?\\
Si può dimostrare che questa H deve esser della forma:
\begin{equation}
    H = \frac{p^2}{2} + h V(q)\delta(t-ih) \qquad i \in \mathbb{N}
    \label{eq:19_H_poincare}
\end{equation}
Per un tempo $h'$ abbiamo una equazione per particella libera ($H=p^2 /2$), tale Hamiltoniana si sa integrare (equazioni del moto lineari).
\[\begin{aligned}
    & q_{i+1}=q_i + hp_i\\
    & p_{i+1}=p_i
.\end{aligned}\]
Quindi lontano dalle $\delta$ abbiamo una specie di twist map.
Ai tempi $t=ih$ il nostro oggetto prende un colpo dal potenziale.\\
Immaginiamo di iniziare l'integrazione in un tempo tra $\left[ih, (i+1)h\right]$, in tal caso si ha per $q$ l'equazione scritta sopra, mentre per $p$ abbiamo una sorpresa:
\[
    \dot{p} = - \frac{\partial V}{\partial q}
.\] 
Se la integriamo nel tempo sopravvivono soltanto dei pezzi negli intorni di $(i+1)h$ (il tempo $ih$ è già passato):
\[
    p_{i+1} - p_i = -\int\limits_{(i+1)h-\epsilon}^{(i+1)h+\epsilon} V' dt  = - h V_{i+1}'
.\] 
Notiamo che si potrebbe anche invertire il ruolo di $p$ e $q$, effettuando prima il "calcio" e successivamente l'evoluzione:
\[\begin{aligned}
    & q_{i+1} = q_i + p_{i+1}h\\
    & p_{i+1} = p_i - V_i'h
.\end{aligned}\]
\paragraph{Analogia con le mappe di Poincare}%
\label{par:Analogia con le mappe di Poincare}
La questione del passaggio dall'Hamiltoninana di partenza ad una mappa (e viceversa) è quindi risolta? Cosa significa fisicamente risolvere per una Hamiltoniana come quella di equazione \ref{eq:19_H_poincare}?\\
Sorprendentemente signfica che stiamo studiando una mappa di Poincare: fissare degli istanti di "osservazione" del sistema con la $\delta$ significare fissare dei piani a tempi fissi nello spazio ($q,p,t$), esattamente quello che si fa con una mappa di Poincare.\\
Infatti fissare un piano di osservazione
\footnote{ad esempio $y=0$ come nell'esempio della lezione scorsa}
significa aspettare gli istanti in cui l'oggetto passerà nuovamente da tale piano, quindi è esattamente l'analogo di quello che stiamo facendo adesso.

\clearpage
